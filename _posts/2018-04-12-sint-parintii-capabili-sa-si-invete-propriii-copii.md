---
layout: post
title: Sînt părinții capabili să-şi învețe propriii copii?
date: 2018-04-12 20:20 +0300
author: Diana CHICU
---

De milioane de ani ființele umane transmit cunoștințele lor “din tată în fiu”.
În trecut persoanele care erau numite “învățători” erau foarte puține. Cît de
straniu nu ar suna, în raport cu evoluția umană, școală este un concept nou. Iar
educatia acasă este veche de când lumea, și familia era responsabilă de studiile
copiilor. Statul a început să se implice în acest proces odată cu Revoluția
Industrială.

În ziua de azi, majoritatea sînt convinși că pentru a învăța propriii copii,
trebuie să ai ani de pregătire pedagogică, să treci peste un număr infinit de
teste și examene, care de fapt nu sînt în stare de a identifica și evalua
obiectiv talentul și capacitatea pedagogică. Acest proces crează doar persoane
cu titlu de “învățători calificați”, care aleg aceasta profesie fără să știe
dacă este sau nu vocația lor adevărată.

Pentru a transmite cunoștințe este important în primul rând să se stabilească un
raport de încredere între învățător și copil. Învățătorii, în ziua de azi, pur
și simplu nu au posibilitate să urmeze ritmul propriilor elevi, pentru că
programa este supraîncărcată și mai au foarte multă munca în plus de efectuat,
care nu are nici o legătură cu pedagogia.

Sa înveți un copil care vrea sa studieze, înseamna sa il asculți mai întâi și
apoi să descoperi cum să îi răspunzi la întrebări, care vin direct de la el, și
nu invers, într-o atmosfera calmă și plăcută, bazată pe respect reciproc.
Copilul devine mult mai deschis, mai încrezut în el însuși și echilibrat
psihologic, atunci când nu mai este supus interogărilor și evaluărilor continue,
care îl clasifică într-o anumită categorie, ca de exemplu, reușita școlară.
Acest fapt influențează negativ asupra capacităților cognitive ale copiilor.

Într-o clasă obișnuită raportul învățător-elev este de 1:20 sau 1:25, în schimb
acasă este de 1:1 sau 1:2, sau în dependență de cîți copii sunt în familie.
Acest raport individual permite o legătură personală construită pe dimensiuni de
autenticitate, sinceritate, profunzime, care sînt mult mai importante decât
oricare alte instrumente pedagogice.

Educația în familie înseamnă personalizarea parcursului educativ în ceea ce
privește metodologia, ritmul individual al fiecărui copil și oferă posibilitatea
de a alege materiale didactice alternative. Viața în sine este o clasă, iar
fiecare moment o lecție din care copilul învață în mod natural. Copii încep să
învețe de la naștere, chiar mai devreme. Creșterea lor intelectuală ca și cea
fizică este continuă. Așa cum copii de mici învață sa meargă, mai întâi de-a
bușilea și apoi fac primii pași, apoi să vorbească, tot așa continuă mai departe
să învețe, să descopere lumea înconjurătoare pas cu pas și toate astea sub
ochii părinților.

Părinții care aleg această cale au un simț puternic al responsabilității pentru
instruirea și educarea propriilor copii. Homescoolingul este o creștere inclusiv
și pentru părinți, pentru că acestea încep să facă cercetări, planifică și
organizează lecții, studiază psihologia copiilor și diferite tipuri de pedagogie
(ca de exemplu, metoda Steiner și Montessori), apelează la ajutorul
profesioniștilor dacă este necesar, și exploatează toate resursele disponibile
pentru a-și îndeplini misiunea lor.
