---
layout: post
title: Este societatea din Moldova pregătită pentru homeschooling/unschooling?
date: 2018-04-09 10:28 +0300
author: Diana CHICU
excerpt_separator: <!-- excerpt -->
---

Definiție:

> O societate (umană) reprezintă un grup de persoane între care se
manifestă relații permanente, sau o grupare socială ce ocupă un anumit areal
geografic și care se supune unei anumite autorități politice și ai cărei membri
au în comun anumite aspirații culturale.

Societatea sîntem noi, noi sîntem membrii acestei societăți din Republica
Moldova. Adică, eu sînt membru al societății, și respectiv o reprezint. Și
rezultă ca întrebarea este de fapt adresată fiecărei persoane care iși pune
această întrebare, inclusiv propriei persoane.

De ce apare necesitatea de a găsi răspuns la această întrebare?

<!-- excerpt -->

Pentru că așa am fost educați! Adică, ca contează în primul rînd imaginea de
sine. Imaginea de sine o crează toți cei care ne înconjoară. Adică tindem să ne
uităm în “oglinda socială” pentru a ne evalua propria persoană.

Cu toți cunoaștem fraza: “dacă vrei să schimbi lumea, începe de la tine”. Adică
schimbarea are loc din interior în exterior și nu invers.

Dacă o anumită concepție, o valoare, un principiu din sufletul nostru pe care am
ales să-l realizam, care este spre beneficiul nostru personal, al propriului
copil și al familiei și în nici un mod nu afectează negativ ceilalți membri ai
societății, atunci de ce ar mai conta dacă este gata societatea să primească
decizia noastră?

De-a lungul istoriei, întotdeauna 80% de persoane din societate, nu au acceptat
și s-au împotrivit oricărei schimbări și noutăți care au adus-o acei 20% de
inovatori și promotori. Ultimii impun ritmul și intensitatea schimbărilor, și
cum aceasta înseamnă o ieșire inevitabila din zona de confort, opunerea este ca
reacție normala de apărare. Dar în final, orice schimbare este spre binele
întregii societăți.

Și atunci cînd societatea din Republica Moldova va fi pregatită să accepte
homeschoolingul ca pe un lucru obișnuit?

Nu se știe! Dacă e să luăm un exemplu real, și anume țara de unde totul
a început, în SUA, din datele statistice oficiale, în prezent există 4 milione
de homeschooleri, cam 3% din toți elevii. Totul a început la sfârșitul anilor
‘60, cînd deja erau înregistrați 10-15 mii de homeschooleri. Apoi fenomenul
a luat amploare, în 1990 erau deja 850 de mii de copii, în 2007 - 1,5 milion.
Adică, peste 50 ani după ce formele alternative de educație, pentru societatea
americană sa devină o normă și să nu trezească reacții negative.

Concomitent aceată formă de instruire s-a răspîndit în Marea Britanie, Canada și
Australia. Și doar în ultimii 10 ani mai intens și în restul țărilor din lume.

Și apare o nouă întrebare, sînteți gata să așteptați 50 ani pînă cînd societatea
din Republica Moldova va fi pregătită să accepte homeschoolingul ca pe o normă?
