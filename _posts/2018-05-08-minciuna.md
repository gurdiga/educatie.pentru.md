---
layout: post
title: De ce mint copiii?
date: 2018-05-08 22:32 +0300
author: Vlad GURDIGA
---

În societatea noastră de azi, a minți este considerat un lucru josnic, și este
în general descurajat și dezaprobat. Eu cred însă, că pentru a înțelege mai bine
natura fenomenului, ar trebui să săpăm un pic mai adînc. De obicei în contextul
unei minciuni sunt 2 elemente care trezesc interes: faptul ascuns, și motivul
ascunderii.  Probabil că primul element este considerat în general mai atractiv
și de multe ori ocupă toată scena, dar aici am să-l discut doar pe al doilea,
care cred că de multe ori este mai important: **motivul**.

Uneori copiii mint ca să primească lucruri pe care altfel nu le-ar primi, dar de
mai multe ori minciuna este ca un mijloc de protecție împotriva neplăcerilor:
pentru a evita dezaprobarea părintelui pentru o notă mică, pentru a evita
o atitudine neplăcută (de exemplu supărarea), pentru a evita pedeapsa fizică,
sau poate pedeapsa prin lipsirea de un lucru dorit.

Pentru un părinte grijului, minciuna copilului este probabil un motiv de
îngrijorare. — De ce copilul a ascuns acel lucru de mine? Îi este oare frică
copilului meu să vorbească deschis cu mine despre ce-l frămîntă? Îl este oare
greu copilului să îmi ceară deschis ceea de ce are nevoie?

Esența situației este că minciuna de fapt este o conscință a neîncrederii dintre
copil și părinte, și de fapt întrebarea pusă corect este „De ce copilul meu se
ferește să-mi vorbească deschis?”.

Cred că asta e de fapt întrebarea corectă pentru că dacă remediem relația
noastră cu copilul, dispare necesitatea de a minți, și dispare problema cu
totul. — Este un exemplu de situație în care înțelegerea naturii problemei
(lipsa de încredere, lipsa unei relației bune) duce la dispariția simptomelor
(minciuna). Și, pe de altă parte, dacă nu încercăm să înțelegem ce se întîmplă
de fapt, și am insista ca copilul să ne spună adevărul pentru că „E corect!”,
sau pentru că „Nu-i frumos!” sau pentru că „E rușine!!” sau pentru că va fi
pedepsit, asta n-ar duce decît la o relație și mai deteriorată între părinte și
copil, și probabil la continuarea minciunilor.

Pe termen lung asemenea situație poate lăsa impresia că pur și simplu există
copii care mint adesea, că „așa-s ei de la natură”, dar asta probabil doar
înseamnă că de-a lugul timpului acei copii și-au format convingerea că doar așa
pot obține ceea de ce au nevoie.

P.S. Toate cele spuse mai sus, sunt valabile nu doar pentru relațiile
părinte-copil, ci și pentru relațiile dintre adulți. 🙂
