---
layout: post
title: Care sînt pașii pentru educarea copiilor acasă în Republica Moldova? 
date: 2018-04-22 13:09 +0300
author: Diana CHICU
excerpt_separator: <!-- excerpt -->
---

> **Notă:** Acest articolul a fost inițial publicat de Vitalie Bugaian la 08.03.2014
> [aici](https://moldovacrestina.md/pasi-pentru-educarea-copiilor-acasa-in-republica-moldova/).

Pașii de mai jos vă vor ajuta să porniți pe acest drum nou și neexplorat în țara
noastră care este educația acasă.

<!-- excerpt -->

1) Documentarea și informarea personală – pentru a porni undeva este necesar să
cunoști costurile, pericolele, avantajele și să decizi dacă pornești sau nu.
Pentru căutarea informațiilor internetul este o resursă extraordinară, dacă
cunoașteți limba engleză veți găsi foarte multe informații în această limbă,
pentru că cei din SUA au început educația acasă acum trei decenii și au mult ai
multă experiență decât cei din România sau Europa de Est.

2) Alegeți timpul potrivit pentru a începe – cunosc o familie în Moldova care
a început în ianuarie, la jumătatea anului de studiu, ei vor depune un efort mai
mare și vor utiliza și lunile de vară pentru a recupera semestrul care începe în
septembrie. Cu toate că educația acasă poate fi începută în orice timp al
anului, e mai bine să începem o dată cu deschiderea anului școlar în școala
publică.

3) Alegeți un program de studiu și școala-tutelă potrivită – în SUA, Marea
Britanie, Australia există aceste școli-tutelă care îndrumă părinții și copiii
educați acasă, sugerează sau impun un program de studiu, țin evidența notelor,
verifică rezultatele, certifică absolvirea studiilor etc. Aceste școli diferă ca
și ofertă pentru părinții care își educă copii acasă. Noi am mers cu Homelife
Academy și suntem mulțumiți de ce ne oferă și de prețul pe care îl plătim pentru
serviciile lor. Alte școli pe care le cunosc sunt: Christian Liberty Academy,
West River Academy, de asemenea puteți găsi și altele. Înscrierea se face, de
obicei, online și se achită o taxă, la unele școli e per familie și per copil,
la altele este doar per copil. La unele curricula este impusă de ei, la altele
este la alegere. Materialele de studiu la unele școli sunt oferite de ei,  la
altele le puteți alege separat. Noi am ales separat și folosim curiccula
Lifepack de la Alpha Omega Publications. Sunt multe edituri care tipăresc
curiccule creștine: A beka, Sonlight, Christian Liberty, ACE. Pentru Republica
Moldova se poate merge și cu programul Ministerului Educației care este acceptat
de HomeLife Academy, de exemplu, și la finisarea studiilor acestea să fie
echivalate de Ministerul Educației a Moldovei, noi studiem în engleză și vom
susține SAT care este un examen similar bacalaureatului european care ne va
permite să mergem la Universități, Colegii etc.

4) Înscrierea la HSLDA (opțional) – dacă credeți că o să aveți probleme cu
autoritățile de la școala publică sau alții care pot abuza de funcțiile lor
pentru a intimida familiile ce vor să educe copiii acasă, vă înscrieți la HSLDA
(Home School Legal Defense Association ) care este o organizație cu peste 80000
de membri care se ocupă cu protejarea legală a părinților care își educă copiii
acasă. Ei sunt prezenți în 50 de state din SUA, în Europa, Australia, Asia și
oriunde este nevoie de ei pentru a apăra legal familiile care educă copiii
acasă. Noi ne-am bucurat de susținerea lor în Moldova. Ei au contactat
Ministerul Educației, Ambasada SUA, Centrul pentru  Drepturile Omului ca să
expună și să protejeze cazul nostru în fața autorităților.

5) Transferul de la școala publică (opțional) – dacă deja aveți copiii la școala
publică după înscrierea la o școală-tutelă va trebui să cereți o scrisoare de
confirmare a înscrierii la studii. Ea poate fi una electronică/email sau fax,
dacă autoritățile nu o acceptă atunci cereți una cu apostilă și notariată pentru
a o prezenta autorităților. Noi le-am prezentat una simplă pînă a ajuns cea cu
apostilă pe care am tradus-o și legalizat-o în Moldova...”
