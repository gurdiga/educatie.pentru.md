---
layout: post
title: Ce este Educația Autodeterminată?
date: 2018-06-10 15:32 +0300
author: Vlad GURDIGA
excerpt_separator: <!-- excerpt -->
---

Să începem cu definiția termenului _educație_. În contextul conversațiilor de zi
cu zi, obișnuim să echivalăm educația cu _școlarizarea_, ceea ce ne aduce la
ideea că educația este o acțiune pe care învățătorii _o aplică_ asupra elevilor.
Adică învățătorii _îi educă_ pe elevi, și elevii _devin educați_. Învățătorii
_oferă_, și elevii _primesc_ aceste daruri.

Orice conversație importantă însă, ne cere o privire mai amplă asupra noțiunii
de educație, și, o definiție mai practică din această perspectivă ar putea fi
asta:

>  Educația este suma tuturor lucrurilor pe care le învățăm, care ne ajută să
>  trăim o viață împlinită.

<!-- excerpt -->

Aici intră lucrurile de care cam toți avem nevoie: să mergem, să înțelegem limba
vorbită în jurul nostru, să ne înțelegem cu oamenii din jurul nostru, să ne
cunoaștem și controlăm emoțiile, să ne facem planuri și să le împlinim, să
gîndim critic și luăm decizii bine cîntărite.

La fel intră lucruri specifice civilizației curente: să citim, să facem calcule
cu numere, să folosim calculatoare, și să conducem mașina — lucruri care cam
toată lumea le crede importante în viața de azi.

În afară de acestea însă, educația pentru fiecare persoană în parte înseamnă un
anume set de cunoștințe și aptitudini care sunt foarte diferite de alte
persoane. La fel cum fiecare persoană are definiția proprie pentru ceea ce
înseamnă „o viață împlinită”, așa și educația fiecărei persoane este diferită.
(Și pe scară largă, societatea beneficiază de la această diversitate.)

Pornind de la cele spuse mai sus, _Educația Autodeterminată este educația
rezultată din alegerea de sine stătătoare a activităților și experiențelor,
necătînd la faptul dacă ele au fost sau nu alese anume pentru educație_.

Educația Autodeterminată _poate_ include lecții formale organizate, dacă sunt
solicitate de către persoana care învață, dar în cea mai mare parte Educația
Autodeterminată vine din viața de zi cu zi, pe măsură ce persoana își urmează
interesul natural, și învață din experiență pe măsura necesității. Aceasta se
întîmplă datorită curiozității, dorinței de joacă, și sociabilității înăscute,
care duc la tot felul de inițiative și încercări din care persoana învață.
Pentru că interesele și scopurile oamenilor sunt în parte diferite, și în parte
aceleași — și căile pe care ajung ei urmînd Educația Autodeterminată sunt în
parte unice fiecăruia, și în parte comune tuturor.

Educația Autodeterminată se deosebește de _învățămîntul obligatoriu_, care este
aplicat cu forța indiferent de dorința persoanei, și care e motivat de un sistem
de recompense și pedepse, așa cum se întîmplă în școlile convenționale.
Învățămîntul obligatoriu încurajează uniformitatea în defavoarea originalității,
și în proces suprimă în loc să cultive curiozitatea naturală, dorința de joacă,
și sociabilitatea.

* Cuprins
{:toc}

## Cei 4 stimuli

În primii ani de viață, toți copiii au de la natură 3 stimuli care îi ajută să
se dezvolte: curiozitatea, dorința de joacă, și dorința de a comunica. Al
patrulea stimul este capacitatea de a imagina viitorul și de a planifica, apare
odată cu vîrsta și acumularea de experiență. De-a lungul evoluției, acești
stimuli au ajuns parte din ADN-ul oamenilor, și formează un sistem natural care
asigură educația persoanei.

### Curiozitatea

Aristotel începe marea lui lucrare despre originea cunoașterii
— [Metafizica](https://ro.wikipedia.org/wiki/Metafizica) — cu cuvintele:

> Toți oamenii au în natura sa aspirația de a cunoaște.

Oamenii au o curiozitate intensă de la naștere, și ades pînă la moarte. La
cîteva ore de la naștere, bebelușii privesc mai îndelung obiectele noi decît
acelea care deja le-au văzut.

Îndată cum încep a se mișca, ei explorează tot mai mult și mai mult. Ei vor să
înțeleagă obiectele din jurul lor, și mai ales să vadă ce pot face cu ele. De
asta sunt întotdeauna neastîmpărați, și tot de asta, imediat ce încep să
vorbească, pun atîtea întrebări. Această curiozitate nu scade odată cu vîrsta
(decît dacă nu e reprimată) și continuă să impulsioneze explorarea și
experimentarea tot mai avansată. Copiii de la natură sunt ca niște mici oameni
de știință.

### Dorința de joacă

În ce privește stimularea educației, dorința de joacă complementează
curiozitatea. Dacă curiozitatea face copilul să cunoască noi lucruri și idei,
dorința de joacă îl face să-și practice în mod creativ noile aptitudini. Dacă au
timp și companie, copiii petrec foarte mult timp jucîndu-se, și, chiar dacă nu
o fac în special pentru a deveni mai educați, asta se întîmplă de la sine în
proces — și tocmai asta este cauza pentru care impulsul de joacă se transmite
de-a lungul evoluției — în joacă ei practică toate aptitudinile care sunt
importante pentru supraviețuirea și bunăstarea pe termen lung:

* se dezvoltă fizic cățărîndu-se, jucîndu-se de-a prinselea, sau trîntindu-se;
* învață să-și controleze frica încercînd lucruri noi;
* își dezvoltă abilitățile lingvistice inventînd cuvinte noi, sau moduri noi de
a folosi cuvintele care deja există;
* învață să negocieze și să-și expună părerea jucîndu-se împreună cu alți copii;
* învață să respecte regulile jucîndu-se în jocuri care au reguli;
* își dezvoltă imaginația și creativitatea inventînd scenarii și povestiri
fantastice.

Joaca nu este o pauză de la educație, ci _este ea însăși_ educația. Copiii
învață mult mai multe lucruri prin joacă decît în clasă, și o fac cu mult mai
multă bucurie.

### Dorința de a comunica

Noi oamenii nu suntem doar cei mai curioși și mai jucăuși dintre animale, dar și
cele mai sociale. Copiii înțeleg instinctiv că supraviețuirea și bunăstarea lor
depind mult de aptitudinea de a forma relații cu alți oameni, și de a învăța de
la ei. Toți oamenii, dar în special cei tineri, doresc să afle ce cunosc
ceilalți oameni din jurul lor, și la rîndul lor, să se împartă cu ceea ce știu
și ceea ce cred despre anumite lucruri. Antropologia arată că copiii din orice
parte a lumii învață cel mai mult urmărindu-i și ascultîndu-j pe oamenii din
jurul lor [1].

Vorbirea — sau abilitatea noastră de a asculta, a-ntreba, și povesti — este una
unică printre animale, și sporește extraordinar posibilitatea de a învăța unul
de la altul. Imediat cum încep a vorbi, copiii încep să pună întrebări. Încă
nu-i interesează toate lucrurile, dar cer insistent să li se explice ceea ce vor
să știe. Vorbirea ne ajută să învățăm tot felul de lucuri de la cei din jurul
nostru, și ne ajută să spunem nu numai despre lumea prezentă din jurul nostru,
ci și despre trecut, viitor, și lucruri imaginate.

După cum zicea filosoful [Daniel
Dennett](https://ro.wikipedia.org/wiki/Daniel_Dennett) despre vorbire și
inteligență:

> Similaritatea între creierul omului și cel al delfinilor sau
> a păsărilor este aproape irelevantă pentru că la noi, creierele tuturor sunt ca
> legate într-un singur sistem cognitiv care e mai puternic decît oricare altul
> — ele sunt legate printr-o abilitate inovativă unică care lipsește la celelalte
> ființe: _vorbirea_. [2]

Cei care învață autodeterminat se cuplează natural la acest sistem cognitiv, iar
acum, datorită Internetului, el este mai vast ca niciodată — avem acces la
teoriile, ideile, și informațiile întregii lumi.

### Capacitatea de a imagina viitorul și de a planifica

Oamenii, în comparație cu alte specii, au capacitatea și dorința de a-și imagina
viitorul. Noi nu trăim doar cu ziua de azi, ci ne închipuim cum vrem să fie
viitorul, și facem planuri descpre cum să-l înfăptuim. Acest impuls se dezvoltă
mai încet decît celelalte, necesită mai mult efort cognitiv, și apare treptat pe
măsură ce copii cresc și încearcă să-și facă planuri tot mai mari. Această
capacitate îi ajută pe cei care învață autodeterminat să se gîndească despre
lucrurile mari și mici care vor să le înfăptuiască în viață, și intenționat
caută cunoștințe și-și dezvoltă aptitudinile necesare pentru asta.

Ştiinţa cognitivă numesc capacitatea de a face planuri și le executa _funcții
executive de autocontrol şi autoreglare_. Cercetările arată că copiii care au
suficient timp de joacă și explorare în voia lor, singuri sau cu alți copii, își
dezvoltă aceste abilități mai devreme și mai amplu decît cei care petrec mai
mult timp în activități structurate organizate de către adulți.[3] Asta se
explică prin aceea că, atunci cînd copiii își inventează și organizează
propriile jocuri și ocupații, ei își descoperă și practică abilitățile de
planificare și executare, și de a trece peste dificultățile pe care le
întîmpină.

## Note

### Notă despre sursa articolului

Acest articol este preluat de pe pagina [Alianței pentru Educație
Autodeterminată](https://www.self-directed.org/sde/drives/), și varianta
originală în limba engleză este la adresa
[https://www.self-directed.org/sde/drives/](https://www.self-directed.org/sde/drives/).

The original English version of this article is online at
[https://www.self-directed.org/sde/drives/](https://www.self-directed.org/sde/drives/).


### Note de subsol

[1] Lancy, D. F., Bock, J., & Gaskins, S. (2010). Putting learning into context.
In D. F. Lancy, J. Bock, & S. Gaskins (Eds.), The anthropology of learning in
childhood, 3–10. AltaMira Press.

[2] Dennett, D. C. (1994). Language and intelligence. In J. Khalfa (Ed.), What
is intelligence? Cambridge University Press.

[3] Barker, J. et al (2014). Less-structured time in children’s lives predicts
self-directed executive functioning. Frontiers in Pssychology, 5, 1-16.
