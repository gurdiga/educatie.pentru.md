---
layout: post
title: Școala online HomeLife Academy
date: 2018-06-17 19:03 +0300
author: Vlad GURDIGA
excerpt_separator: <!-- excerpt -->
---

O întrebare frecventă pe care o primim de la părinți la [întrunirile noastre din
fiecare miercuri](https://www.facebook.com/events/173617086816852/) este:

> Cum încep să fac homescooling?

[HomeLife Academy](http://www.homelifeacademy.com/why-hla/about-us/) (în
continuare HLA) este o școală online privată din SUA care oferă îndrumare pentru
părinții care fac homeschooling, _oriunde în lume_. O să fac aici o scurtă
prezentare despre aspectele relevante familiilor din Republica Moldova.

<!-- excerpt -->

* Cuprins
{:toc}

## Prezentare generală

Există de 15 ani, și ei zic că diplomele lor au fost recunoscute de multe
universități importante din SUA. Asta nu înseamnă neapărat că ar fi recunoscute
în universitățile din Republica Moldova, dar pare că totuși sunt credibile.
Oferă îndrumare la telefon pentru părinți, probabil în limba engleză, și un
sistem de evidență a programului de studii și a notelor, extrase, și diplome
apostilate.

Pentru suport legal, HLA recomandă înregistrarea la [Home School Legal Defense
Association (HSLDA)](https://hslda.org/content/).

HLA are o ușoară nuanță filosofică religioasă, dar nu obligă la nimic.

• Pagina originală:
[http://www.homelifeacademy.com/why-hla/](http://www.homelifeacademy.com/why-hla/)

## Programul de studii

HLA nu oferă un programul de studii. Programul de studii pentru anul curent
trebuie să fie definit  de părinte, și inclus în forumarul de înregistrare.
Formularul de aplicare poate fi respins fără un programul de studii
_corespunzător_. Un program corespunzător este definit ca o listă care include
cursuri, site-uri, cărți, manuale, jocuri, și alte ocupații, materiale și metode
care contribuie la educația copilului. Dacă aveți o metodă proprie de
homeschooling, descrierea metodei poate fi acceptată ca program de studii.

> _(Următorul paragraf este adăugat pe 18 iunie la sugestia Dianei.)_

Exemplu de program de studii:
* Literatură: Opera lui Mihai Eminescu; Opera și activitatea culturală a lui
Vasile Alecsadri. Cărți din Biblioteca Națională pentru copii „Ion Creangă”.
* Fizica: Curs online de la Khan Academy
([https://www.khanacademy.org/science/physics](https://www.khanacademy.org/science/physics)).
* Desen: Curs online „5-Pencil Method”
([https://www.youtube.com/channel/UC2Tv6tV9MhMv8jvWL9wu6lw](https://www.youtube.com/channel/UC2Tv6tV9MhMv8jvWL9wu6lw)).
* Istorie: Meditații particulare cu doamna profesoara de istorie Olga Diaconu.
Rezumat la finele cursului.

Programul de studii urmează să fie introdus anual în sistemul HLA de evidență
a reușitei ([Applecore](https://www.applecoresystem.com/)), și poate fi oricînd
modificat.

HLA nu testează sau verifică reușita copiilor, adică nu cer obligatoriu nici
lucrări de control, nici examene. Asta rămîne la dorința părintelui și
a copilului.

• Pagina originală:
[http://www.homelifeacademy.com/education-plan/](http://www.homelifeacademy.com/education-plan/)

## Taxe de înregistrare

1. $60 per familie, taxa de procesare a cererii — doar odată la înregistrare;
2. $50 per familie, taxa de aplicare — doar odată la înregistrare;
3. $25 per copil pînă la vîrsta clasei VIII, sau $50 per copil de vîrsta
   claselor IX–XII;
4. $50 taxa adițională, pentru cetățeni din afara SUA;

Deci în total, $180 inițial, și după asta anual cîte $75 ($25+$50 pentru taxele
3 și 4). Cheltuielile de livrare a documente din SUA în RM, de exemplu extrase
apostilate, trebuie achitate adăugător.

> _Am confirmat calculele cu [contabilitatea HLA](billing@homelifeacademy.com)_.

• Pagina originală:
[http://www.homelifeacademy.com/enroll-nowregistration-fees/](http://www.homelifeacademy.com/enroll-nowregistration-fees/)

## Cerințe

* Deoarece comunicarea cu HLA se face în principal prin email, e necesar ca
părintele care completează formularul de înregistrare să aibă o adresă de email.
* În fiecare an, înainte de 1 august, să prelungească înregistrarea.
* Înregistrarea prezenței și reușitei în sistemul HLA de evidență de două ori pe
an: 15 ianuarie și 15 iunie.
* În fiecare an introducerea planului de studii în sistemul de evidență, după
cum am menționat mai sus.
* Părintele trebuie să aibă cel puțin diplomă de liceu sau de școală generală.

• Pagina originală:
[http://www.homelifeacademy.com/enroll-now/hla-requirements/](http://www.homelifeacademy.com/enroll-now/hla-requirements/)
